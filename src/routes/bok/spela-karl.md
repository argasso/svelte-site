---
title: Spela Karl
author: []
kategori:
  - boecker/kapitelboecker/index
  - boecker/kapitelboecker/oevriga-kapitelboecker/index
isbn: 978-91-85071-01-2
price: 149
published: false
discontinued: false
shortDescription: >-
  När Ivan, en ung och framgångsrik journalist, en dag möter vänsteraktivisten
  Jed tar hans noggrant utstakade liv en ny och drastisk vändning. Tillsammans
  med Jed, den argsinta Paula och deras grupp av vilsna, unga aktivister sätter
  Ivan igång en absurd kedja av händelser som kommer att leda dem ända upp till
  de övre toppskikten av affärsvärlden.
generalDetails:
  publishMonth: april 2003
  binding: Inbunden
  age: '-'
  numPages: '410'
image: /uploads/boecker/spela-karl.jpg
---
När Ivan, en ung och framgångsrik journalist, en dag möter vänsteraktivisten Jed tar hans noggrant utstakade liv en ny och drastisk vändning. Tillsammans med Jed, den argsinta Paula och deras grupp av vilsna, unga aktivister sätter Ivan igång en absurd kedja av händelser som kommer att leda dem ända upp till de övre toppskikten av affärsvärlden. En berättelse om hämnd, utanförskap, samhällsomstörtande verksamhet och sökandet efter kärlek.

### Recensioner

»Blott 30 år gammal gör Maria Fröberg en häpnadsväckande begåvad debut \[...\] humoristiskt med många bisarra förvecklingar, besynnerliga, underbara karaktärer – men dock med en allvarlig underton. Varför har så många framgångsrika unga i dag så ont i själen? Måste läsas!« _Plaza Kvinna_

»Två absurda livsstilar ställs emot varandra som konstraster i Maria Fröbergs imponerande romandebut med titeln _Spela Karl_. \[...\] Förvecklingarna i boken är många, händelseutvecklingen rik och understundom överrumplande, och de flerfaldiga infallen uppslagsrika och ofta underhållande. Maria Fröberg äger redan en högst driven stil som ypperligt passar till den breda epiken. _Spela Karl_ är något så sällsynt som en riktig roman skriven av en debutant.« _Helsingborgs Dagblad_

»Berättelsen om Jed är en mustig helgonlegend som lyser upp hela boken och gör den till något mycket mer intressant än en vanlig samtidsskildring. Här är en man som offrar sin egen kropp för att frälsa världen. Han kör händerna genom fönsterrutor och låter teveapparater krossas mot sitt huvud. Han misshandlar och låter sig misshandlas. Kroppens smärta och vällust väcker hos honom en entusiasm som påminner om den hos hjältarna i David Finchers film _Fight Club_. Han låter sig styras av sina känslor och är våldsbenägen och ömsint, tillåtande och fanatisk på en och samma gång. En riktig Dostojevskijgestalt!« _Göteborgs-Posten_

»Jag sträckläser boken med ett brett leende, för det här är mycket roligt. Vi behöver mer unga författare av det här slaget i Sverige, som kan skriva genuint välskriven prosa för den ironiska generationen. \[...\] _Spela Karl_ är något så ovanligt som en riktigt välskriven svensk satirbok av den typ som bara brukar ges ut i England. Jag kommer att tänka på Ben Elton, Terry Pratchett och Nick Hornby. Alla som älskar dessa författare vet vad jag menar. Skildringen av de olika grupper som tillhör Global Transition Community är hejdlöst komisk.« _Vertex_

»Det är en bra roman Maria Fröberg har skrivit. När jag försöker klassificera den märker jag att jag inte har någon benämning på den. Den känns egen och ny \[...\] Det är roligt, häftigt och drastiskt berättat.« _Örnsköldsviks Allehanda_
